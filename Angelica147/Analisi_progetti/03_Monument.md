MONUMENT
Aberdeen (2006)

![small](https://user-images.githubusercontent.com/59569674/85230407-1c819a00-b3f0-11ea-8e08-957d3aef4800.jpg)

Monument è un progetto nel quale un computer analizza continuamente i titoli di 4.500 fonti di notizie in lingua inglese in tutto il mondo, alla ricerca di persone che sono state segnalate uccise. 
Ogni volta che trova un articolo, un algoritmo determina il numero di decessi e ordina a un meccanismo montato a soffitto di rilasciare una pallina gialla ad ogni persona deceduta. 

![screen-shot-2012-10-18-at-12-24-34-am](https://user-images.githubusercontent.com/59569674/85230401-1095d800-b3f0-11ea-83ed-7cc2886b6bce.png)

Le palline si accumuleranno sul pavimento e andranno a formare così una sorta di monumento sempre crescente e caotico. Esso documenta lo sfruttamento cinico dei media della brama di tragedia dei lettori. Durante la creazione di questo monumento, gli spettatori, che passeggiano nella stanza, attendono la caduta delle palline, ignari di quello che esse rappresentino. 
Una volta che viene svelato il significato delle palline, si crea un’occasione per riflettere sulle morti. La cosa più paradossale è che gli spettatori attendano senza saperlo che qualcuno venga ucciso solo per poter vedere una pallina gialla rimbalzare sul pavimento. 

![screen-shot-2012-10-1dcd8-at-12-24-34-am](https://user-images.githubusercontent.com/59569674/85230399-07a50680-b3f0-11ea-99c8-f9cf496806aa.png)

Si potrebbe introdurre all'interno dell'installazione un elemento sonoro per sottolineare maggiormente la violenza delle morti di cui si tratta. Le palline, quando cadranno, al momento dell'impatto a terra emetteranno ciascuna un suono diverso  così da incuriosire gli spettatori e portare ancora di più la loro attenzione sulle cadute. In questo modo, in base alla velocità delle notizie, si creeranno suoni singoli e separati o quasi delle melodie. Gli utenti, non conoscendone il significato, cercheranno di trovare un modo per farne cadere ancora. Così cercheranno di capire se l'elemento importante possa essere la melodia e quindi verranno allontanati ancora di più da quello che è il vero significato del progetto.
