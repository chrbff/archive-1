## NewHorizons Palette  

![logoPiccolo](https://user-images.githubusercontent.com/61871414/85519651-1d8a1580-b602-11ea-9f89-e79ef3bcd5f6.png)

_"Il mondo ha tante sfumature e tante culture diverse, non sempre conosciute e prese in considerazione. Nell’immaginario comune, il colore della pelle può mostrare una differenza di cultura, di ideali, ma diventa anche un modo più semplice per discriminare chi è diverso e distante da noi. Con NewHorizons Palette verranno rilevati i colori principali di una fotografia e ne verranno create delle palette cromatiche per trovare chi ha la palette esattamente opposta alla nostra, cercando così di diminuire le distanze e di avvicinarci alle culture nel mondo."_

<br/>
<br/>

NewHorions Palette nasce dalla riflessione di quanto la distanza fisica possa limitare le relazioni e la conoscenza di nuove persone, culture e luoghi inesplorati.
Ogni cultura attribuisce un significato ai colori e lo usa per comunicare stati d’animo in modo differente. Il colore degli abiti tradizionali, ma anche della pelle, diventano dunque un punto di partenza sull’esplorazione della diversità e di una nuova conoscenza del mondo. Il progetto va a lavorare sul colore della nostra pelle e delle nostre tradizioni,
ne identifica la palette cromatica e ricerca una relazione con i colori del proprio luogo di nascita.

![Schermata 2020-06-18 alle 21 42 01](https://user-images.githubusercontent.com/61871414/85520091-bde03a00-b602-11ea-9fc3-f106e20e6cfa.png)

![NewHorizons](https://user-images.githubusercontent.com/61871414/85519826-6215b100-b602-11ea-81ad-e4c5ef6077b3.jpg)

### Referenze

In seguito alla fase iniziale di ricerca, sono stati individuati casi studio utili per stabilire un punto di partenza per la progettazione. Inizialmente sono stati ricercati progetti legati alla rilevazione di linee. Una grande attenzione poi è ricaduta su quei progetti che mostravano una particolare sensibilità per le diffrenti culture e sull’individuazione del colore della pelle.

#### Land Lines, Zach Lieberman, 2016 [+](https://lines.chromeexperiments.com)

Land Lines è un esperimento che consente di esplorare le immagini satellitari di Google Earth attraverso tratti disegnati a mano. Tracciando delle linee si troveranno le immagini satellitari corrispondenti a fiumi, autostrade, coste che ne riportano le stesse forme.
Grazie a questo progetto ci si rende conto della quantità infinita di linee differenti fra loro
presenti sulla Terra e di come possono entrare in relazione con forme scelte da noi.

![Schermata 2020-06-18 alle 17 32 53](https://user-images.githubusercontent.com/61871414/85520879-c84f0380-b603-11ea-9dea-49d2585e9606.png)


#### Colorism in High Fashion, Malaika Handa, 2019 [+](https://pudding.cool/2019/04/vogue/)

Con il termine “colorism” si indicano le discriminazioni nei confronti di individui in base al colore
della loro pelle. Secondo l’ipotesi della data scientist Malaika Handa, il mondo della moda è un grande esempio di “colorism”, in quanto mostra ancora la pelle scura come un tabù, che si traduce in una discriminazione all’interno della comunità e dell’industria della moda. Per indagare su questo, Malaika ha esaminato le copertine della rivista Vogue degli ultimi 19 anni, mostrando l’evidente minoranza di modelle dalla pelle scura nel corso degli anni 2000.
Analizzare questo progetto è stato utile per comprendere come, anche all’interno di scenari più contemporanei quali il mondo della moda, sia ancora fortemente presente una differenziazione per colore. 

![Schermata 2020-06-18 alle 20 57 35](https://user-images.githubusercontent.com/61871414/85520926-d866e300-b603-11ea-94bb-29de81c0d9f4.png)


#### Humanæ, Angélica Dass, 2012 [+](https://www.angelicadass.com/humanae-project)

“Humanæ” è un inventario fotografico di Angélica Dass. Un progetto che va a riflettere sul colore della pelle umana e “mette in discussione tutti i nostri codici” legati alle macrocategorizzazioni del Bianco, Nero, Giallo. Lo sviluppo del progetto si basa su una serie di primissimi piani il cui sfondo è in tinta con l’esatta tonalità Pantone del viso del modello, il colore è stato estratto da un campione di 11×11 pixel del ritratto di ogni volto. L’obiettivo del progetto è quello di registrare e catalogare tutti i toni possibili di pelle umana. Il progetto è stato utile per far luce sul concetto di discriminazione, evidenziando la grande quantità di stereotipi che si creano al momento della percezione del colore della pelle.

![mosaico+Humanae](https://user-images.githubusercontent.com/61871414/85521131-1a902480-b604-11ea-897d-41db704d7c89.jpg)


### Il progetto

L’idea è quella di realizzare una macchina in grado di rilevare i colori principali di una fotografia e di crearne una palette cromatica. Dopo aver caricato l’immagine e indicato il proprio luogo di origine, la macchina andrà a ricercare quelle fotografie che riportano la stessa palette cromatica, mostrando immagini
del luogo indicato che ne riportano la stessa palette. Una volta mostrato il luogo da noi inserito, si avrà la possibiltà di visualizzare quei luoghi nel mondo coerenti con la nostra palette. In questo modo ci si potrà confrontare con i luoghi in cui in ci viviamo, riflettendo sul significato di appartenenza e di unione. Il passo successivo sarà quello di visualizzare quelle palette cromatiche composte da colori complementari ai nostri, così da trovare persone e luoghi lontani da noi e conoscerli attraverso l’uso del colore. NewHorizons Palette si pone quindi l’obiettivo di diminuire le distanze, avvicinare chi è lontano da noi, sia fisicamente che culturalmente. Ogni palette individuata racchiude in sé più di un significato profondo e porta ad avere una maggior
sensibilità per il mondo a cui apparteniamo.

![Schermata 2020-06-19 alle 20 21 04](https://user-images.githubusercontent.com/61871414/85522090-7b6c2c80-b605-11ea-817e-b177eec24578.png)

![Schermata 2020-06-19 alle 20 19 09](https://user-images.githubusercontent.com/61871414/85522094-7c04c300-b605-11ea-8fa5-82876c7c74cc.png)

