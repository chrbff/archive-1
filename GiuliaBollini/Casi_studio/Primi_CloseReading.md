_Greyworld - "The Source"_


Si tratta di un'installazione permanente del 2004 per la Borsa di Londra composta da un cubo di più di 700 sfere sospese allineate su dei cavi e posizionate nell'atrio principale dell'edificio.
Queste sfere vengono controllate da un computer e possono spostarsi indipendentemente l'una dall'altra, creando forme dinamiche con movimenti fluidi che riflettono l'andamento del mercato azionario stesso. La scultura apre il mercato ogni mattina, con le sfere che si staccano dalla loro posizione iniziale per formare modelli e forme eleganti.
Per tutto il giorno la scultura risponde a numerose notizie e mostra istantanee dei titoli attuali, scritti a tutta altezza nell'atrio. A fine giornata, alla fine delle negoziazioni, le sfere tornano alla loro disposizione a cubetti, appoggiandosi sulla base della scultura e le luci all'interno di ogni sfera si illuminano per mostrare il prezzo di chiusura del mercato azionario con una freccia per indicare come il mercato si è comportato in quel particolare giorno. 


_Studio Azzurro - "Museo della mente"_


Questo museo è un percorso sulla malattia mentale che ha l'obiettivo di documentare la storia dell'istituzione manicomiale e di elaborare una costante riflessione sul tema della salute in relazione alla malattia, sull'inclusione sociale e sul coinvolgimento della società. È un museo di narrazione che comprende un percorso di visita sviluppato nel VI padiglione dell'ex manicomio di Roma, in un allestimento immersivo e multimediale che coinvolge il visitatore, in una continua oscillazione tra elementi reali e virtuali, stimolando la partecipazione attiva del pubbico.
I visitatori vengono lentamente trasportati in una condizione di inconsapevole interpretazione degli stati della follia e dei suoi comportamenti eccessivi. Questo accade grazie alle numerose postazioni interattive che portano i visitatori a muoversi in un determinato modo, a provare posture tipiche di questa malattia interpretandone le conseguenze.


_Studio azzurro - "Museo audiovisivo della resistenza"_


È un'installazione che affronta il tema della resistenza tra La Spezia, Massa e Carrara attraverso la testimonianza diretta di partigiani che hanno vissuto in prima persona questa vicenda.
I volti proiettati sulle pareti, le foto e i documenti portano una memoria collettiva del territorio. Il museo audiovisivo parla un linguaggio fatto di emozioni e di persone ed ha l'intento di dare nuova forza alla memoria, accompagnando il ricordo orale attraverso i cambi di sensibilità che avvengono con il trascorrere del tempo. All'interno del museo si vedono quelle che possono sembrare semplici interviste a persone anziane, ma che si rivelano ritratti che accompagnano le storie, i racconti di una generazione che non può far dimenticare quel che è accaduto. Con il gesto di avvicinare la mano e toccare la pagina virtuale di un libro, coinvolge lo spettatore e gli trasferisce il senso dell'esperienza.

