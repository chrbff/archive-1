# 3.Monument, 2006, Caleb Larsen ------------------------------------------------------------------------------- ![](https://laurademers.files.wordpress.com/2012/10/screen-shot-2012-10-18-at-12-24-34-am.png) ## Cosa è? "Monument" è l'installazione dell'artista Caleb Larsen. Il nome stesso dell'opera cerca di spiegare che cosa è: un monumento. Il monumento in questione è per tutte le persone assassinate in tempo reale. Lo scopo dell'installazine viene detto solo alla fine. ## Cosa significa? "Monument" vuole far riflettere sulle morti delle persone assassinate, che nella sua installazione vengono metaforicamente mostrate attraverso l'uso di palline gialle che cadono. Il titolo completo è "Monument (if it Bleeds, it Leads)": Monumento, se c'è sangue, vende. Le notizia a cui si riferisce Larsen sono quelle di Google News, la fonte per i numeri dei morti a cui corrispondono le palline. ## Come funziona? Un programma per computer analizza continuamente i titoli di 4.500 fonti di notizie, alla ricerca di persone che sono state dichiarate uccise. Ogni volta che trova un articolo, un algoritmo determina il numero di decessi e ordina a un meccanismo montato a soffitto di rilasciare un BB giallo (una pallina di plastica) a persona. Nel corso dell'installazione, i BB si accumuleranno sul pavimento, contribuendo a una costellazione sempre crescente, formando in definitiva una sorta di monumento. Conflitti e guerre influenzano in modo drammatico l'attività vista nell'opera, infatti a volte centinaia di BB cadono in rapida successione. Il paradosso è che gli spettatori dell'installazione potrebbero trovarsi segretamente in attesa che qualcuno venga ucciso solo per poter vedere una pallina gialla rimbalzare sul pavimento. ## Cosa succederebbe se ... ? Chi partecipa all'installazione assiste ad una morte. L'opera diventa una testimonianza reale di quanto ancora c'è di marcio nella società. Se ad una installazione si unissero dati su altri tipi di morti, una stanza sola non basterebbe a contenere le palline. L'installazione evidenzia due tematiche di riflessione: 1- i dati con le loro percentuali non potranno mai descrivere pienamente la gravità degli omicidi se vengono riportati solo come cifre su un foglio o su uno schermo (giornali, news online). 2- le palline gialle che cadono sono metafora di proiettili usati per uccidere. Si viene a porre sotto i riflettori l'uso, la vendita, e i guadagni legati alle armi da fuoco. Il meccanismo dell'installazione e la scelta di rivelare solo alla fine il senso dell'opera, se dovessi esprimere un parere, è stato azzeccato per far comprendere ai visitatori, in modo traumatico (perchè si passa da uno stato di gioco e curiosità ad uno di tristezza improvviso), quello che accade ogni giorno. La lettura dei dati è nascosta e passa in secondo piano, considerando che non tutti riescono a comprenderli e non tutti riescono ad immaginarne le quantità effettive senza una rappresentazione volumetrica reale di facile lettura. Nel 2006, anno dell'installazione, ci fu un incontro tra i governi del mondo nella sede delle Nazioni Unite a New York per rivedere un accordo già scritto nel 2001 sulle armi leggere. Nello stesso anno la Presidenza del Consiglio della Provincia di Roma scrisse un report sull'evento "1000 morti ogni giorno", tema dell'incontro svoltosi nella sede delle Nazioni Unite. _Mille persone muoiono ogni giorno. Di queste 1000 morti una media di 560 sono omicidi criminali, 250 sono morti per fatti di guerra, 140 sono suicidi, mentre 50 sono incidenti o casi con intenzioni non determinate. Il loro impatto va al di là di queste morti: tre persone sono ferite per ognuna che e’ uccisa, e ci sono una quantità di effetti sullo sviluppo economico, sulla democrazia e sul tessuto sociale delle comunità in cui le persone vivono. La violenza armata viene spesso considerata come una serie di incidenti isolati. Quindi l’omicidio da arma da fuoco viene visto come un problema non connesso al suicidio da arma da fuoco, le morti causate dalle armi durante i conflitti non vengono messe in relazione con le morti all’interno delle case negli anni che seguono il conflitto. E’ anche facile e comodo considerare il traffico di armi come un problema separato dal terribile costo umano della violenza armata. Ma la disponibilità ed il cattivo uso delle armi, l’alto numero di morti per armi da fuoco in molte parti del mondo ed i modi in cui le armi stesse vengono diffuse per il mondo, sono aspetti di un comune problema globale, la proliferazione incontrollata delle armi leggere. Come un membro di IANSA ha dichiarato: “Un bambino morto e’ un bambino morto, sia esso un bambino soldato in Uganda, una vittima del crimine a Soweto, o uno studente liceale degli Stati Uniti”. Considerando il problema su base generale, esso si rivela per ciò che è: un’epidemia mondiale che richiede soluzioni globali. Le armi nelle strade di Londra, Manila e Johannesburg possono provenire dalla stessa partita._ Se le Nazioni Unite hanno trattato tutti gli aspetti sociali ed economici legati alle armi da fuoco senza tralasciare esempi di persone che sono state vittime di violenza, l'installazione di Larsen non considera questi aspetti. Oserei quindi dire che l'installazione esiste solo per un istante, per fornire solo un'emozione e un ragionamento tralasciando però una parte importante: siamo esseri umani e celare i volti o le storie degli omicidi è poco umano. L'installazione cosa altro è se non un meccanismo freddo che agisce per conto suo, pone una distanza alla base dall'essere umano. Ponendo il meccanismo di Larsen alla base per una installazione, si potrebbe creare un monumento ancora più grande: ampliare il percorso dell'installazione, in cui la prima parte del percorso è l'installazione di Larsen, ma successivamente porre l'attenzione sulle vittime. Ogni pallina corrisponde ad una vittima, di genere ed etnia diversa. Rappresentare in stanze attigue a quella di partenza il quantitativo reale delle morti usando intere pareti con due proiezioni di luoghi visti in modo tridimensionale (magari simbolici per ogni paese) mentre vengono riempiti dalle palline, ognuna di un colore corrispondente ad etnia e genere. Porre successivamente l'attenzione sull'industria delle armi, sui soldi che le fanno arricchire nonostante la morte delle persone. In questo caso mostrerei i soldi che cadono e fanno lo stesso rumore delle palline. ![](https://image.slidesharecdn.com/capitaselectainfovis2012-121025034942-phpapp02/95/the-symbiosis-of-information-visualization-and-design-81-638.jpg?cb=1351509563) References: [Digital Art and Meaning: Reading Kinetic Poetry, Text Machines, Mapping Art](https://books.google.it/books?id=UgREV9O8sNAC&pg=PA178&lpg=PA178&dq=Larsen+Monumet+installation&source=bl&ots=gjIWlxGsH9&sig=ACfU3U2BUliFtiM8_4lwetUPtG8qJxcWQQ&hl=it&sa=X&ved=2ahUKEwj1gu-6ppXqAhVkmIsKHQUQC_QQ6AEwAHoECAcQAQ#v=onepage&q=Larsen%20Monumet%20installation&f=false) [1000 morti ogni giorno](https://www.disarmo.org/rete/docs/1576.pdf) [Computational Poetics](https://rhizome.org/editorial/2008/oct/01/computational-poetics/) [Monument(if bleeds, it leads)](http://classic.rhizome.org/artbase/artwork/43859/)
