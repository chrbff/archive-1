# The flow towards Europe, 2015, Lucify

 ### 1. Cos'è?  
_The flow towards Europe_ è una visualizzazione interattiva, disponibile anche in opensource, che rappresenta la portata del flusso dei rifugiati verso l’Europa, sulla base dei dati pubblicati dall'Agenzia delle Nazioni Unite per i rifugiati (UNHCR).

 ### 2. Cosa significa?  
L’obbiettivo di questo progetto è quello di far comprendere in maniera immediata, coinvolgente e potente la portata del problema. Si sensibilizza l’utente mostrandogli un grafico che rende facile individuare la situazione dei rifugiati che aumenta nel corso del tempo e dello spazio. Questa visualizzazione non mostra solo una scala di numeri ma racconta anche il significato di quei numeri. L’idea di visualizzare lo spostamento dei rifugiati come un punto in movimento sulla mappa ha un forte impatto emotivo, perché soltanto dagli elementi registrati è difficile immaginare la reale portata dei dati numerici. Significa che la visualizzazione ha un grande ruolo nella rappresentazione visiva, è in grado di veicolare messaggi forti, che influenzano l’opinione pubblica.
 
 ### 3. Come funziona?  
In questa visualizzazione si rappresentano diversi set di dati che, in base all’interazione dell’utente, vengono mostrati, nascosti ed evidenziati dei dati specifici, relativi alla zona geografica e all’arco temporale selezionato.
La mappa mostra il flusso dei richiedenti asilo verso i paesi europei nel tempo. Ogni punto mobile della mappa rappresenta 25-50 persone. Passando il mouse sui paesi rende visibili i dati associati a quel paese, invece passandolo sul grafico della linea temporale permette agli utenti di spostarsi rapidamente nel tempo verso i punti di interesse. Sono state utilizzate diverse librerie .js (React, D3.js e PIXI.js) per elaborare i dati e gestire l’interazione.
 
 ### 4. Cosa succederebbe se..?  
Cosa succederebbe se si potesse fare un’analisi più profonda, e si potesse dare voce ai migranti per raccontare la loro storia. Se si potesse creare una community per chi volesse aiutare queste persone, che sul grafico sono freddamente rappresentate con un puntino. Insomma rendere l’esperienza più partecipativa, e non solo pura visualizzazione del dato (visto l’impatto visivo che già veicola).
