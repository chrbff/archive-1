# Monument
_2006, Caleb Larsen_

### what is?
_Monument, (If it Bleeds, it Leads)_  è un’installazione a cura di Caleb Larsen, che permette di rilevare e visualizzare in tempo reale le persone morte nel mondo. Ogni volta che viene pubblicata la notizia di una morte, una pallina gialla cade dal contenitore fissato al soffitto sul pavimento.


### what does it mean?
Obiettivo del progetto è quello di studiare un fenomeno comune come la morte e cambiarle di significato. Il pubblico che si torva davanti alla stanza spoglia non capisce il reale funzionamento dell’opera, vede solo una serie di pallini gialli (palline da soft-air) sparse a terra, ed un contenitore fissato al soffitto che le lascia cadere in modo apparentemente casuale. In realtà, il contenitore rilascia una pallina ogni volta che compare su un giornale, la notizia della morte di qualcuno. Il sistema porta gli spettatori davanti ad uno scenario catastrofico, macabro. Come una vita cade, così anche una pallina; è emblematico come anche le palline riconducano all’idea di proiettile. L’artista ha voluto mettere le persone davanti ad un monumento ai caduti, un’opera sempre “aggiornata” e concreta per celebrare le vittime. Il titolo affiancato all’opera aiuta a comprenderne il significato, andando a spiegare come, il sangue, permetta di attivare l’intera installazione. Un altro obiettivo dell’opera è quello di concretizzare il numero dei morti: spesso, in questo periodo più che mai, si sente parlare di decessi. Numeri altissimi che però non riescono ad essere chiari nella mente delle persone. Le palline inoltre cadono, casualmente e vengono perse. Lo spettatore si ritrova così, davanti ad un contesto caotico, dove, inizialmente, non da peso a dove finiscono tutte le palline che cadono. Così come le morti: troppo spesso leggiamo sui giornali notizie tragiche, che possono sconvolgerci, ma che, se non ci toccano da vicino, dimentichiamo facilmente, esattamente come se ci distraiamo, dimentichiamo quale pallina è appena caduta sul pavimento tra le altre. Con questo progetto è possibile comprendere la mole di persone che ogni giorno, ogni momento, muoiono nel mondo. L'utente non è solo uno spettatore, ma è anche parte dell'opera, potendo toccare, spostare e interagire con le palline che cadono, mutandone la posizione e lasciando un proprio sengo.
L'opera in se potrebbe anche essere vista come un inno alla vita: davanti a questo scenario catastrofico non si può non pensare come una di quelle palline, un giorno, potremmo essere noi. Questo potrebbe essere uno sporno maggiore, per godersi e approfittarsi di ogni giornata che viviamo e che abbiamo davanti, in modo da non sprecare nemmeno un minuto prima di trasformarci in una di quelle palline gialle. 


### how it works?
L’opera è costituita da una stanza di circa 9 metri quadrati, spoglia, se non per una scatola di plexiglas trasparente appesa al soffitto con una sporgenza nella parte inferiore. A questa si può notare il collegamento ad una scheda elettronica. Un programma per computer rileva i titoli di 4.500 fonti in lingua inglese sui decessi in tutto il mondo. Ogni volta che l’algoritmo del computer individua la notizia di una morte, il sistema sgancia una pallina, facendola cardere a terra. Le palline vengono accumulate in modo caotico sul pavimento, andando a creare una sorta di monumento controllato dalle morti. 


### what if?
Cosa succederebbe se le morti fossero visualizzate secondo aree differenti? Il sistema potrebbe sganciare palline in contenitori diversi a seconda del tipo di morte, oppure secondo una catalogazione per età. Questo consentirebbe di fare una lettura più approfondita e comprendere meglio le statistiche.

**fonti** [+](http://classic.rhizome.org/artbase/artwork/43859/)
