 ## *Immaterials: Light painting WiFi* 

<br>

  *   ### **What is it**

*Immaterials: Light painting WiFi* è una performance che ha prodotto una serie di fotografie a lunga esposizione che permettono di visualizzare nello spazio urbano l’andamento dell’intensità di frequenze WiFi.

<br>

  *   ### **What does it mean**

Vedo in questo progetto l’idea di stimolare un pensiero su un tema immateriale come quello dell’intensità del WiFi, qui reso visibile e fisico nello spazio. Il significato forse è quello di far ragionare su ciò che permea la città, sul suo “paesaggio invisibile”: il fatto che non lo vediamo, non vuol dire non esista o non sia importante. Scegliere come focus la connessione internet, che permea le nostre vite e gli spazi urbani che viviamo quotidianamente, può aiutare a sensibilizzare lo spettatore a prestare maggiore attenzione all’invisibile.

<br>

  *   ### **How is it made**

Una serie di LED su un palo di legno si accendono o si spengono in base all’intensità della rete WiFi captata per strada, monitorata da un computer. L’intensità del segnale viene trasformata nel numero di lucine accese o spente in verticale lungo il palo. Un operatore procede lungo le strade portando con sé il palo, mentre una macchina fotografica con obiettivo aperto riprende l’azione. Il risultato finale è la visualizzazione della sequenza di luci, fissate in orizzontale dalla camera, a creare onde variabili indicative dell’intensità della rete Wifi per le strade delle città. La fotografia a lunga esposizione permette di sintetizzare in un unico scatto un breve periodo di tempo.

<br>

  *   ### **What if**

Ho trovato molto interessante il rapporto tra il tema, l’output finale ed il contesto. Appare centrata la scelta di utilizzare le luci, così come l’andamento nello spazio: l'immagine che viene trasmessa coincide con quella che tutti abbiamo del wifi, ovvero le tacchette dell’icona su smartphone o PC. Sarebbe interessante trarre da questo progetto proprio il dialogo tra tema, elementi e visualizzazione. Si potrebbe lavorare in maniera analoga sul tema delle vibrazioni causate dal traffico, nelle strade del centro e in prossimità di edifici storici.
