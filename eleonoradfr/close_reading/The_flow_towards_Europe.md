Helsinki, 2015  
[**LUCIFY**](https://www.lucify.com/)
# THE FLOW TOWARDS EUROPE   
Progetto: [+](https://www.lucify.com/the-flow-towards-europe/)  

![The flow towards Europe image](https://www.digitalic.it/wp-content/uploads/2016/03/Lucify.png)  

> _"Europe is experiencing the biggest refugee crisis since World War II.  
Based on data from the United Nations, we clarify the scale of the crisis."_ 
  
  
**WHAT IS?**  
_The flow towards Europe_, realizzata dal gruppo finlandese _Lucify_, è una _data visualization_ interattiva del flusso dei richiedenti asilo verso paesi europei dal 2012 ad oggi, basandosi sui dati trasmessi dalla _UN Refugee Agency_.

**WHAT DOES IT MEAN?**  
La visualizzazione è stata progettata per fornire una comprensione intuitiva della portata del problema della crisi dei richiedenti asilo fin dalla Seconda Guerra Mondiale. Progetto che si percepisce essere veicolato dalla necessità di trasmettere un messaggio molto profondo, dal bisogno di far comprendere in modo diretto e intuibile una situazione complessa come questa.  
Risulta essere di forte impatto il movimento incessante che caratterizza la visualizzazione, flusso che riesce a rendere partecipe chiunque del viscerale desiderio di scappare dalle principali zone di guerra.  
Una _data visualization_ che va oltre semplici dati numerici per raccontare una vera e propria storia che ha la necessità di essere diffusa. Con la giusta lettura, una visualizzazione che potrebbe donarci un po’ di sensibilità ed empatia che molto spesso si perde quando ci si trova di fronte al “diverso”, verso una tematica a cui spesso non viene dato il giusto peso o la giusta interpretazione.


**HOW IT WORKS?**  
Il progetto è costituito da una mappa che inquadra tutta l'Europa, parte dell'Asia e dell'Africa e attraverso la quale si muovono dei punti. Ciascuno di questi, rappresentando 25 persone, permette di avere una panoramica sui dati dei flussi di richiedenti asilo. La mappa offre, inoltre, la possibilità di analizzare i singoli paesi: posizionando sopra il cursore del mouse (o facendo clic per bloccarlo), il flusso si concentra esclusivamente sullo stato in questione per avere la possibilità di comprendere anche numericamente l'evoluzione del flusso negli anni. È possibile, inoltre, regolare la velocità del flusso per scorrere più rapidamente nel tempo. Sopra alla mappa, è possibile visualizzare un _line chart_ che mostra il valore totale di richiedenti asilo nel tempo, controllabile scorrendo la barra del tempo. Un altro grafico all'interno della pagina detto _“country by country”_ permette la visualizzazione dei richiedenti asilo totali mensili in base alla provenienza e il paese in cui viene richiesto asilo. Anche per questo è possibile muovere la barra del tempo e posizionarsi sopra al paese desiderato per ottenere maggiori dettagli. Infine, una breve visualizzazione, attraverso l'utilizzo di campi da calcio come metodo di misura, per mettere in rilievo la situazione di disparità tra il numero di richiedenti asilo e di chi riesce effettivamente ad arrivare in Europa. Il progetto usa una combinazione di _React_, _D3.js_ and _PIXI.js_.


**WHAT IF?**  
Potrebbe raggiungere una profondità maggiore se si distinguessero visivamente il sesso e l'età dei richiedenti asilo?  
Cosa succederebbe se fosse visibile direttamente sulla mappa la distinzione tra il numero di coloro che sono realmente riusciti ad arrivare in Europa rispetto al totale di richiedenti asilo?  
Cosa succederebbe se potessimo avere la possibilità di sapere identificare alcuni punti con identità reali? Potrebbe dare un valore di empatia maggiore conoscere la storia e la strada percorsa da queste persone.
