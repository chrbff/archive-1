Seattle, 2006  
[**CALEB LARSEN**](http://classic.rhizome.org/profile/caleblarsen/)
# MONUMENT (IF IT BLEEDS, IT LEADS)   
Progetto: [+](http://classic.rhizome.org/artbase/artwork/43859/)  

![Monument image](https://www.asquare.org/networkresearch/wp-content/uploads/2008/10/monument-bbs.jpg)  

**WHAT IS?**  
Realizzata da Caleb Larsen nel 2006 ed esposta al _Peacock Visual Arts_ di Aberdeen nel 2008, Monument è un'installazione che visualizza, all'interno di una stanza attraverso l'uso di palline, il numero di volte in cui appare la parola _"killed"_ sui giornali in lingua inglese.

**WHAT DOES IT MEAN?**  
L'artista afferma di voler esplorare le intersezioni della cultura digitale e fisica utilizzando il linguaggio e la mappatura come metodi di ispezione, in una realtà in cui le informazioni e le risorse fornite via Internet formano un nuovo tipo di coscienza collettiva.  
Le palline scagliate a terra, in momenti non gestibili dai visitatori ignari, hanno sicuramente un effetto di sorpresa e incertezza. Non conoscendo il tema dell’installazione è facile ritrovarsi a desiderare che il dispositivo funzioni nell’esatto momento in cui ci troviamo all’interno della stanza, continuando a rilasciare le palline in una sorta di _performance live_. Un desiderio macabro di cui ci rendiamo conto solo nel momento in cui si scopre il messaggio trasmesso dall’opera. Le palline improvvisamente si trasformano in persone. e vedendole accumularsi ai nostri piedi sul pavimento, in una sorta di memoriale ai caduti, il nostro punto di vista muta repentinamente.  
L'installazione riesce a mettere alla prova la nostra frequente ingenuità di fronte alle informazioni e notizie che troviamo nel mondo digitale, a cui facciamo affidamento attribuendo una verità assoluta senza informarsi a fondo. Allo stesso tempo mette in mostra la nostra naturale attrazione nei confronti delle notizie negative e di come i _mass media_ siano predisposti a enfatizzarle e riproporcele a lungo. 
Forte impatto lo percepiamo, inoltre, dal contrasto tra il significato di cui si fa veicolo la pallina e il suo colore giallo intenso, che a prima vista devia completamente il nostro pensiero da quello che potrebbe essere il reale messaggio trasmesso.


**HOW IT WORKS?**  
L'installazione consiste in una scatola acrilica trasparente montata al soffitto all'interno della quale sono contenute 100.000 palline di plastica gialla del diametro di 6mm. Il funzionamento è regolato da un programma basato su Feed RSS che scansiona costantemente i titoli di 4.500 fonti di notizie in lingua inglese in tutto il mondo alla ricerca della parola _"killed"_ e di conseguenza del numero di persone che sono state segnalate come "uccise". Un algoritmo analizza i dati e il dispositivo, regolato dal kit robotico programmabile _Lego Mindstorm NXT_, rilascia una pallina gialla per ogni persona uccisa.


**WHAT IF?**  
Come cambierebbe l'installazione e la percezione dei visitatori se ci fosse una maggiore distinzione dei _"killed"_ mettendo in gioco una varietà di palline per colore e dimensione? Ad esempio, distinguendo la pallina da scagliare a terra e la potenza con cui viene rilasciata in base alla causa di morte, l'età della vittima, il sesso e altre informazioni.  
Potrebbe essere inserita una componente che mi permetta di conoscere la geolocalizzazione della morte? Distinguere le differenze a seconda del luogo ci potrebbe far comprendere punti di vista diversi oltre a quelli del proprio stato.
