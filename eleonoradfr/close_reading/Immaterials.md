Oslo, 2011  
[**Timo Arnall**](http://berglondon.com/studio/timo-arnall/) **/** [**Jørn Knutsen & Einar Sneve Martinussen**](http://voyoslo.com/)
# IMMATERIALS: LIGHT PAINTING WIFI   
Progetto: [+](http://voyoslo.com/projects/immaterials-wifi-light-painting/)  

![Immaterials: Light painting WiFi image](https://i.vimeocdn.com/video/130418741.webp?mw=1500&mh=844&q=70)  

> _"The city is filled with an invisible landscape of networks that is becoming an interwoven part of daily life.  
WiFi networks and increasingly sophisticated mobile phones are starting to influence how urban environments are experienced 
and understood. We want to explore and reveal what the immaterial terrain of WiFi looks like and how it relates to the city."_ 
  
  
**WHAT IS?**  
_Immaterials: Light painting WiFi_ è un film realizzato nel Febbraio del 2011 da Timo Arnall, Jørn Knutsen e Einar Sneve Martinussenda 
come ricerca sul design e parte del progetto _YOUrban_ presso la Scuola di architettura e design di Oslo.

**WHAT DOES IT MEAN?**  
Il progetto parte dalla volontà di indagare la relazione tra città digitale, sociale e culturale. Il film mostra il paesaggio invisibile di reti WiFi che attraversa e influenza il modo di vivere la città. Le immagini creano una vera e propria relazione tra l'ambiente fisico e le reti digitali, oltre a rendere visibile l'invisibile, ci permettono una visualizzazione della variazione del comportamento della rete in base alla zona in cui corre e, di conseguenza, di come vengono vissuti certi luoghi rispetto ad altri.  
Grazie a questa visualizzazione siamo in grado di scorgere quella che è una città nascosta, un paesaggio che ci circonda perennemente ma di cui non riusciamo a percepire le forme. Linee invisibili che attraversano gli ambienti che frequentiamo ogni giorno vengono portate alla luce e ci permettono di comprendere come il mondo digitale sia strettamente connesso al modo in cui viviamo quello fisico. Un mondo che seppur invisibile riesce a plasmare la nostra realtà, e che riusciamo a percepire al meglio grazie alle foto a lunga esposizione realizzate. È interessante vedere come quegli edifici, tanto fisici, si trasformino attraverso le linee di luce poste davanti, quasi a percepire quegli stessi palazzi generati da punti di luce o meglio da pixel. Il progetto è in grado di immergerci in una dimensione in cui le due realtà riescono a fondersi l’una nell’altra.


**HOW IT WORKS?**  
Per studiare le qualità spaziali e materiali delle reti wireless, i tre designer hanno costruito un'asta in grado di misurare (come un’antenna) e visualizzare l'intensità del segnale Wifi attraverso una serie lineare di luci. Sfruttando la possibilità di spostare tale barra nello spazio fisico e andando a visualizzare le variazioni di intensità del segnale, hanno realizzato fotografie a lunga esposizione che rivelano una vera e propria data visualization alta 4 metri e costituita da luci. Queste, inoltre, pulsando mentre vengono spostate creando un grafico dalle linee tratteggiate e la trasparenza ci permette di vedere allo stesso tempo l'ambiente circostante.


**WHAT IF?**  
Cosa succederebbe se si potesse visualizzare l'intensità di utilizzo di queste reti? Potrebbe essere interessante avere un riscontro diretto della relazione tra il flusso di segnale WiFi e l’afflusso di persone che la utilizzano e non.  
Aggiungendo la componente del tempo, potendo vedere come variano i dati nei luoghi e negli anni potrebbe essere un’analisi diretta della trasformazione delle città e della loro evoluzione.  
Cosa succederebbe se avessimo la possibilità di visualizzare quotidianamente intorno a noi questo genere di informazioni? Cambierebbe il nostro modo di vivere un luogo, cambierebbe la nostra quotidianità?

