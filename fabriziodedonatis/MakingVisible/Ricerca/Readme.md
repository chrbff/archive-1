## Ricerca  
  
  - [CARL_GUSTAV_JUNG_E_I_MANDALA](#CARL_GUSTAV_JUNG_E_I_MANDALA)  
  - [SCRITTURA](#SCRITTURA)  
  - [MEDITAZIONE_E_PSICOTERAPIA ](#MEDITAZIONE_E_PSICOTERAPIA )  
  
  
### CARL_GUSTAV_JUNG_E_I_MANDALA  
  
il disegno a figure geometriche simmetriche disegnato dai monaci tibetani come mezzo di meditazione ha conquistato anche i più 
laici fra gli occidentali, come mezzo per rilassarsi e calmare la mente. Già lo psicoanalista Carl Jung nei primi anni del XX
secolo aveva notato che colorare il mandala aveva dei benefici visibili sul piano psichico, perché aveva la capacità di calmare 
la mente delle persone. Ai giorni nostri è consigliato soprattutto ai bambini con problemi di autismo e di disturbi dell'attenzione.
Ma al di là del mandala, anche colorare un disegno è un grosso aiuto come terapia per il ripristino del benessere. Negli Stati Uniti
ad esempio esistono veri e propri terapeuti specializzati in arte terapia: le arti vengono usate come mezzo per curare la persona. 
Attraverso il disegno da colorare, per esempio, il terapeuta ha la possibilità di capire molto della persona che ha davanti a seconda 
dei colori che utilizza o del disegno che preferisce. Mentre si colora si “lavora” sulle emozioni che creano problemi: questa tecnica 
ha dato persino ottimi risultati nelle cure contro la depressione.	
https://www.gruppomacro.com/blog/cure-alternative/art-therapy-la-terapia-del-colore  

Con il termine Mandala (“manda“= essenza+ ”la”= contenere in sanscrito).  
Dal punto di vista della Psicologia Analitica generalmente indica la rappresentazione figurativa dei cerchi eseguiti per realizzare
una profonda esperienza interiore. Come strumento aiuta nell'esercizio della meditazione, della concentrazione interiore e dell'ascesi
mistica e ha il fine di dare un ordine e un'armonia all'esperienza interiore. Carl Gustav Jung ne ha fatto uno strumento di studio
della personalità dell'uomo e sull'argomento ha scritto quattro saggi, dopo averli elaborati per oltre venti anni. Secondo Jung,
durante i periodi di tensione psichica, figure mandaliche possono apparire spontaneamente nei sogni per portare o indicare la 
possibilità di un ordine interiore. Il simbolo del Mandala, quindi, non è solo solco intorno al centro, un recinto sacro della 
personalità più intima, un cerchio protettivo che evita la "dispersione" e tiene lontane le preoccupazioni provocate dall'esterno.
C'è di più: oltre ad operare al fine di restaurare un ordine originario, tale struttura persegue anche la finalità creativa di dare 
espressione e forma a qualche cosa che tuttora non esiste, a qualcosa di nuovo e di unico. Il Mandala individuale è per Jung 
l'archetipo per eccellenza: il Sè "che sembra rappresentare, come l'Io per la coscienza, il punto di riferimento per la psiche 
inconscia" (Jung Opere Boringhieri vol. XVIII) ed è, quindi, appannaggio della psicologia del profondo. Le forme circolari e sferiche,
la quaternità, la quadratura del cerchio, sono immagini che rappresentano il Sé e si esprimono attraverso i sogni, le fiabe,
l'alchimia, l'immaginazione attiva, le arti figurative, atteggiamenti o movimenti corporei e certi stati di alterazione della psiche.
Dal punto di vista psicodinamico il Mandala è ciò che esprime la possibilità di raggruppare e di conciliare tutti quegli elementi 
opposti tra loro, esclusi dalla coscienza, diventati inconsci e sconosciuti al singolo individuo, ma che hanno una modalità universale 
di manifestarsi.
  
http://www.lirpa.it/l-associazione/l-individuazione-secondo-jung  
  
<img src="https://github.com/fabriziodedonatis/archive/blob/master/fabriziodedonatis/MakingVisible/Ricerca/img/mandala_1.jpg" width="49%"> <img src="https://github.com/fabriziodedonatis/archive/blob/master/fabriziodedonatis/MakingVisible/Ricerca/img/mandala_2.jpg" width="49%">
  
  
### SCRITTURA  
*William James Pennebaker*  
  
**“se scrivo ciò che sento è perché così facendo, abbasso la febbre di sentire” Fernando Pessoa**  
Immaginate un foglio bianco, una penna e i pensieri che affollano la mente. Il foglio bianco diventa uno spazio, un luogo, un 
momento; la penna si tramuta in voce e i pensieri fuoriescono sotto forma di parole e frasi. Inizia così un dialogo intimo, un
attimo perfetto fatto di silenzi e rumori, quelli delle emozioni che ora sono lì: nero su bianco. Quel frastuono emotivo che 
assordava il resto, si scioglie sulla pagina vuota e il volume nella mente diminuisce.  
  
#### TERAPIA BREVE STRATEGICA.  
*SCRIVERE PER CANALIZZARE*  
Quando si provano una forte rabbia o un profondo dolore la narrazione permette di creare l’argine che riporta il giusto decorso
al fluire delle emozioni.  
  
#### SCRIVERE PER GESTIRE L’ANSIA  
Alcune forme di ansia possono essere gestite con la scrittura: in particolare la terapia breve strategica utilizza quello 
che viene definito “diario di bordo” nel trattamento degli attacchi di panico.  
  
#### SCRIVERE PER SUPERARE IL TRAUMA  
Nel trattamento del disturbo post-traumatico da stress l’utilizzo della scrittura viene suggerito elevando la persona a 
“regista” di un film che per tanto tempo non è riuscito a riguardare. Nei panni del narratore egli potrà selezionare personalmente
le scene e i fatti da raccontare, ricordandosi – ogni sera – di aggiungere dettagli al proprio racconto. Questa tecnica produce
alcuni importanti effetti come quello di esternalizzare, ovvero portare fuori ciò che è rimasto intrappolato nel sentire della persona.  
  
#### SCRIVERE PER SOVVERTIRE MECCANISMI MENTALI DISFUNZIONALI  
Molte delle indicazioni che in terapia breve strategica sono orientate allo sblocco di alcuni meccanismi disfunzionali, sono 
prescritte nella forma scritta. Scrivere è un’azione concreta e ciò che è tangibile spesso è più incisivo e pregnante, anche 
nell’ottica di un apprendimento che conduca al cambiamento terapeutico.  
  
https://www.centroditerapiastrategica.com/effetti-terapeutici-della-scrittura-le-applicazioni-in-psicoterapia-breve-strategica/  
  
<img src="https://github.com/fabriziodedonatis/archive/blob/master/fabriziodedonatis/MakingVisible/Ricerca/img/scrittura.jpg" width="50%">  
  
  
### MEDITAZIONE_E_PSICOTERAPIA  
  
Una delle recenti applicazioni in materia è la tecnica che va sotto il nome di mindfulness . Si tratta di un metodo basato 
sulla “consapevolezza” dei propri pensieri, azioni e motivazioni. Secondo la definizione di uno dei padri di questa disciplina,
J. Kabat-Zinn, mindfulness significa “porre attenzione in un modo particolare: intenzionalmente, nel momento presente e in modo 
non giudicante”. Questa tecnica trae la sua origine- come rilevano S. L. Shapiro e L. E. Carlson  nell’ interessante e  acuto  
volume “L’ arte e la scienza della Mindfulness” (Piccin, 2013)-  nelle pratiche del  Buddismo, dello Zen, nel metodo Yoga e in 
molte tradizioni filosofiche e spirituali. Il concetto di mindfulness indica essenzialmente consapevolezza, attenzione, discernimento
e memoria. Prestare attenzione, momento per momento, nell’ hic et nunc , vuol dire tentare di risolvere o prevenire il malessere 
interiore e raggiungere un’ accettazione di sé attraverso una maggiore consapevolezza del proprio vissuto esistenziale, che 
comprende: pulsioni, emozioni, sensazioni, pensieri, parole, aziuoni e relazioni.  E’ una metodica che aiuta a conoscere ed 
affinare la mente, un modo di essere nel mondo, una modalità che ci permette di “riappropriarci”, del nostro corpo,  del nostro 
cervello e delle nostre esperienze, siano esse positive, negative o neutre.  
  
https://www.neuroscienze.net/mindfulness-tra-psicoterapia-e-meditazione/  
  
<img src="https://github.com/fabriziodedonatis/archive/blob/master/fabriziodedonatis/MakingVisible/Ricerca/img/meditazione.jpg" width="50%">  
