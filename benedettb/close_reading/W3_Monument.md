_Monument (If it bleeds, It leads), 2006, Caleb Larsen._

**COS’É**  
Monument è un’installazione esposta per alcuni mesi nel Peacock visual Arts di Aberdeen nel 2006. Costituita da una scatola trasparente 
appesa al soffitto che, a intervalli non regolari, rilascia una pallina in plastica gialla che cade e rimbalza sul pavimento.
Le palline inizialmente sono 100000.

**COSA SIGNIFICA**  
L’installazione ad un primo approccio è ermetica. A meno che non ci si informi, il significato  resta celato fino all’uscita dalla stanza 
e l’opera può sembrare qualcosa di molto diverso se non totalmente priva di senso. Questo effetto è voluto. L’autore ha scelto di 
raccontare i dati delle vittime di omicidio con elementi e richiami al mondo del gioco, come le palline che sembrano le munizioni delle 
pistole giocattolo, o il kit robotico. L’associazione di questi due ambiti così lontani e il fatto che inizialmente il significato 
dell’installazione sia totalmente diverso, producono un effetto straniante e inaspettato. Se rielaborato e analizzato in secondo luogo e più in profondità, ciò che si è osservato
riconduce a un’idea di liberazione. Come se le palline giocattolo cadendo, donassero leggerezza e purificazione alle vite interrotte 
violentemente.

**COME FUNZIONA**  
L’installazione si basa sull’utilizzo di un algoritmo che prende in esame 4500 testate giornalistiche online alla ricerca di articoli che 
riguardino un omicidio. Nel caso in cui ne venga trovato uno, l’algoritmo determina il numero di persone uccise e fa attivare il meccanismo
presente sopra la scatola che attraverso il kit robotico LEGO mindstorm fa cadere una pallina per ogni decesso. 

**E SE..**  
Sarebbe interessante mappare la traiettoria percorsa dalla pallina durante la sua caduta perchè è una componente significativa dell’installazione. Il movimento della pallina simboleggia quel salto liberatorio che divide le palline tra quelle prive di identità ancora all’interno della scatola e quelle associate a una vittima di omicidio, cadute sul pavimento. Il movimento potrebbe essere ripreso, adattato, rielaborato, rallentato e poi proiettato a loop sulle pareti della stanza del museo.
