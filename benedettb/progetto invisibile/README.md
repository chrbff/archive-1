Qui raccolgo gli sviluppi sul progetto d'esame.
Making visible: expressive computational approaches to meaning.

Aggiornamento 3, giugno 2020  

La facoltà di pensare, cioè “l’attività psichica mediante la quale l’uomo acquista coscienza di sé e della realtà che considera come esterna a sé stesso”("pensare" da enciclopedia Treccani),
differenzia la specie umana dagli altri esseri viventi.
Se inaspettatamente anche un essere non vivente, una macchina computazionale per esempio, sapesse elaborare pensieri al pari di un essere umano?  

Il progetto è un tool di assistenza per la scrittura che, a partire da questa somiglianza, indaga la capacità di una macchina di stimolare pensieri divergenti nei processi creativi del cervello umano.

_Pensieri divergenti_ è un tool in grado di stimolare ispirazioni laterali, associazioni che la mente, seguendo solamente il pensiero logico, si lascerebbe sfuggire. 
Il tool è pensato per qualsiasi app di scrittura come Scrivener [7] o Ommwriter [8]  ma potrebbe anche essere un tool online o un’app a sé stante . Permette di attivare un libero flusso di coscienza ogni qualvolta in cui, durante la scrittura di un testo, se ne abbia bisogno. I testi in cui può essere utilizzato sono di varia natura, può assistere durante la stesura di un romanzo, di un saggio, di un discorso, di una lettera o additittura di una canzone. Per ottenere pensieri divergenti basta selezionare una parte di testo scritto e aprire l’app, scegliere la modalità ad input testuale o visivo e stabilire se visualizzare subito i risultati del processo o le fasi di elaborazione della macchina. Le due modalità rendono possibile due percorsi creativi differenti, attivando aree differenti del cervello umano.  


Aggiornamento 2, maggio 2020  

_E se fosse possibile immortalare ciò che provi quando scatti una foto?_

Scattiamo un’ enormità di foto, abbiamo gallerie e archivi digitali pieni eppure, spesso, tutte queste immagini restano senza un nome e un’identità per poi finire inevitabilmente nel dimenticatoio. Quando scattiamo con una fotocamera digitale convertiamo la luce prima in segnale elettrico poi in segnale numerico e, finchè un device non riconverte il segnale numerico in immagine, la foto “non esiste”. Il rischio delle fotografia digitale è di rimmanere immateriale, di non essere “qualcosa” almeno finchè le foto non vengono stampate. Eppure ogni volta che scattiamo siamo attratti da _qualcosa_ che vogliamo immortalare. _Qualcosa_ che vediamo e che provoca _qualcosa_ in noi. Il progetto nasce dalla volontà di dare un nome alle foto e più precisamente all’ istante esatto dello scatto, un perchè hai fotografato proprio lì, a quell’ ora, con quella luce. Stampare tutte queste informazioni altrimenti invisibili. Lo scopo di questo progetto è dare un nome a quell’istante, alle impressioni ricevute dagli stimoli esterni e imprimerle su carta, arricchendo l’esperienza fotografica di una nuova percezione di senso.

L’idea è creare una piccola macchina intelligente che sia in grado di generare sinestesie ispirate al nome dei momenti che immortaliamo attraverso l’esaminazione dei valori della foto. Infatti, ogni volta che scattiamo, non facciamo altro che immortalare la “quantità e la qualità” della luce della scena che vediamo. L'idea di ispirazione è una specie di polaroid che emette messaggi di testo.

Questi brevissimi messaggi possono diventare titoli delle foto oppure essere semplicemente l’associazione di un’immagine testuale che renderà più completa, nuova, romantica l’esperienza del fotografare. Legherà per sempre foto e emozione, stato d’animo e senso. Tutto ciò prima che la foto venga rimaneggiata, modificata, post editata per immortalarne così l’essenza più vera.

A livello tecnico: ogni volta che apriamo una foto su photoshop o simili, l’immagine viene definita secondo valori dati dalla luce come tinta, temperatura ed esposizione. Dalle indicazioni che la luce (e quindi i colori) di una foto portano con sè, vorrei risalire al colore predominante che caratterizza la foto, analizzare le componenti HSB e stabilire se la luce (e quindi il sentimento) con cui è stata scattata la foto è più tendente al positivo o al negativo. Da lì originare una sinestesia creata da due parole, una riferita al colore e l’altra al sentimento. Come per esempio: “silenzio giallo” o "quiete azzurra".

processo ML: IDENTIFICAZIONE COLORE -> SENTIMENTO -> TESTO (NOME DEL COLORE)

Aggiornamento 1, aprile 2020  
vedi [Mirò](https://miro.com/app/board/iXjVOfk6z4M=/)  

2 strade iniziali:
- rendere visibili i pensieri.
- rendere visibile ciò che "perdiamo" delle nostre giornate, ciò che ci sfugge e non osserviamo.

Ricerca/considerazioni :  

Prima strada di pensiero..  

-generatore di creatività "creativity inside the machine"  

-ML e onde cerebrali, dove siamo?  

-IDEE ISPIRAZIONALI training alla scrittura, compagno di scrittura, dialogare con i personaggi, generare storie di ispirazione..  

-REFERENCE "between the lines", "once upon a lifetime", "banter bot", "telescopio", "playground", "poemportraits"  


Seconda strada di pensiero..  

-oggetti, momenti o paesaggi LATERALI  

-qualcuno guarda il mondo esterno al posto mio.Mi rende consapevole di ciò con cui interagisco.  

-raccolta collezione personale generatore di storie, contenuti  

-REFERENCE "X degrees", "curator table","tag","T-sne map", "telescopio"


