## THE FLOW TOWARDS EUROPE
Lucify, (2015)

## .what is
_The flow towards Europe_, realizzato dall’agenzia di comunicazione finlandese Lucify nel 2015, è un progetto di visualizzazione dati che spiega la prospettiva europea della crisi dei rifugiati, mostra i richiedenti asilo verso i paesi europei e come questi dati cambiano nel tempo, a partire dal 2012.
Il progetto è composto da una mappa interattiva che mostra il flusso di richiedenti asilo nei paesi europei e il tasso totale per ogni paese europeo. Un diagramma alluviale, mostra i cambiamenti dei flussi dei richiedenti asilo totali mensili.Una rappresentazione grafica per mezzo di campi da calcio mostra i rifugiati siriani che sono riusciti a raggiungere l’Europa e quelli che invece si sono rifugiati nei campi profughi dei paesi vicini.
Il modo in cui è stata pensata e realizzata questa visualizzazione dati, ha l’obbiettivo di rendere il tema comprensibile a un pubblico ampio.


## .what does it mean
La rappresentazione è progettata per dare una visualizzazione intuitiva e coinvolgente rispetto la portata del problema. Coinvolgere l’utente anche nella semplice visualizzazione dei dati, facendolo interagire con la linea del tempo o con i flussi in movimento, lo aiuta a dare un significato a quei numeri e allo stesso tempo illustrare la portata della crisi. L’obbiettivo dei progettisti potrebbe essere stato, appunto, quello di raccontare la storia dei migranti con la quale l’utente può interagire in diverse modalità.

## .how it works
Nella prima visualizzazione dati abbiamo una mappa con paesi europei e non, una linea del tempo e un cursore per cambiare la velocità dei flussi sulla mappa.
Ogni pixel che vediamo muoversi sulla mappa rappresenta dai 25 ai 50 rifugiati che migrano dal loro paese di origine verso un paese europeo. Nella mappa non vengono specificati i percorsi esatti né i punti di partenza o di arrivo, in quanto si vuole solo illustrare la portata dei flussi. Posizionando il cursore su un singolo paese si può visualizzare il flusso specifico di esso, altrimenti, posizionandolo fuori dalla mappa, si possono vedere i flussi migratori globali. Inoltre, passando il cursore sopra i vari paesi si possono vedere i dettagli del flusso, ovvero il numero di persone che hanno lasciato il proprio paese dal 2012 e il tasso totale di richiedenti asilo in Europa, visualizzato con un grafico a linee. Infine, passando il cursore sopra la linea temporale, è possibile vedere le variazioni dei flussi nel tempo nei punti di interesse.
La seconda visualizzazione è composta da un diagramma alluviale e una linea del tempo che va da gennaio 2012 a agosto 2018. Le variabili, ovvero il numero di richiedenti asilo totali di un paese e lo stesso numero diviso in base ai paesi in cui emigrano, sono assegnate ad assi verticali paralleli e valori sono rappresentati con dei blocchi su ogni asse. L'altezza di un blocco rappresenta la dimensione del flusso.
Cliccando con il cursore su un singolo paese, verranno visualizzati tutti i flussi migratori verso i paesi europei con il rispettivo numero di persone, oppure si può spostare il cursore soltanto sui blocchi. Infine, spostando il cursore della linea del tempo, si possono visualizzare le variazioni dei flussi di mese in mese.

## .what if
Nella visualizzazione vediamo lo spostamento dei richiedenti asilo che arrivano in Europa e come essi sono cambiati nel tempo. Sarebbe interessante vedere anche le conseguenze che queste migrazioni hanno avuto sia per quanto riguarda il paese di partenza che quello di arrivo, soprattutto a livello economico e sociale. 
