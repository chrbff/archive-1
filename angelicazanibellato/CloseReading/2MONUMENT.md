## MOMUMENT
Caleb Larsen, (2006)

## .what is
_Monument_ è un’installazione-monumento realizzata dall’artista Caleb Larsen, collocata in una stanza museo nel Peacock Visual Arts di Aberdeen. L’installazione mostra in tempo reale il numero di persone uccise in modo violento. Ogni vittima è rappresentata da una pallina gialla di plastica contenuta, insieme alle altre, in un contenitore trasparente appeso al soffitto. Il significato dell’installazione viene spiegato all’utente solo alla fine dell’esperienza, da cui si può dedurre che si tratti di una visualizzazione di dati.

## .what does it mean
L’installazione è composta da un meccanismo, costruito con i Lego, appeso al soffitto che fa cadere delle palline. Queste palline sono le munizioni per pistole ad aria compressa e sono contenute in un box trasparente. Quando l’utente entra nella stanza, ancora non conosce il motivo per cui ci sono quelle palline sospese né il perché alcune si trovano per terra. Quando il meccanismo entra in funzione, si vede cadere una delle palline, e subito si ha il desiderio di veder cadere la successiva e si rimane in attesa che questo accada. Questo dispositivo rende, in un primo momento, l’installazione un momento giocoso ma, una volta uscito dalla stanza, l’utente si rende conto di aver “assisto” alla morte di qualcuno. Desiderare la caduta della pallina significa desiderare la morte di una persona. Il progetto crea un'occasione per riflettere sulla morte (che fino a poco prima era un’astrazione che scorreva sul web) e sull’effetto che questa ha sulle persone. Le palline cadute, sparse sul pavimento diventano un monumento in memoria di tutte le persone uccise di morte violenta per mantenere un ricordo di esse. Allo stesso tempo, però, l’azione meccanica del dispositivo trasforma l’installazione in qualcosa di freddo e privo di empatia con cui l’utente è costretto ad interagire, esplorando lo spazio della stanza.

## .how it works

Un computer analizza continuamente i titoli di diverse fonti di notizie da tutto il mondo alla ricerca della parola “killed”. Ogni volta che viene trovato un articolo, un algoritmo determina il numero di morti e ordina al meccanismo, costruito con dei Lego, di lasciar cadere una pallina per ogni persona deceduta. La scultura andrà a crearsi sul pavimento con lo scorrere del tempo, creando così un cumulo di palline caotico.

## .what if
L’installazione utilizza soltanto le palline di un colore per rappresentare un tema molto ampio come quello della morte. Sarebbe interessante dividere i dati in base al tipo di morte (malattia, suicidio, omicidio, ecc) e quindi collegarlo a palline di colori diversi, in modo da analizzare e visualizzare più in dettaglio il tema. Lo stesso concetto può anche essere proposto andando però a creare diverse stanze, raggruppando più nazioni per ogni installazione.
