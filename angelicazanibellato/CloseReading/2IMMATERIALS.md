## IMMATERIALS: light painting WiFi
Timo Arnall, Jørn Knutsen and Einar Sneve Martinussen, (2012)

## .what is
_Immaterials: Light painting WiFi_ è un progetto di ricerca realizzato nel centro di ricerca per il design della scuola di design e architettura di Oslo da Timo Arnall, Jørn Knutsen e Einar Sneve Martinussen. Il progetto esplora il terreno invisibile delle reti WiFi negli spazi urbani della città di Oslo, in Norvegia, in relazione alla progettazione di interfacce. L’installazione mostra l’intensità del segnale luminoso attraverso fotografie a lunga esposizione. Un'asta di misurazione lunga quattro metri con 80 punti di luce led rivela le reti WiFi utilizzando la tecnica fotografica del light-painting.

## .what does it mean
_Immaterials_ viene proposto come strumento di visualizzazione di dati “invisibili”. Attraverso l’asta di misurazione e le foto a lunga esposizione, si può visualizzare un grafico in tempo (e spazio) reale del segnale WiFi negli spazi urbani. Le città sono ricche di paesaggi invisibili che stanno diventando parte integrante della vita quotidiana, senza che ce ne accorgiamo. Le reti sono onnipresenti, ma sono anche frammentate e diverse l’una dall’altra in base alle loro qualità. Il light painting mostra come il comportamento di ogni rete dipenda dalla sua provenienza, dalla sua posizione e da come è costruita la città intorno ad essa. Il progetto mostra come le strutture digitali e gli ambienti fisici siano elementi intrecciati con il paesaggio urbano e come le nostre interazioni con i dispositivi e le reti fanno parte del tessuto della quotidianità della vita urbana. _Immaterials_, quindi, oltre a rendere visibili le reti, mostra la presenza o meno delle persone all’interno degli spazi urbani. Questo tipo di visualizzazione ha anche il vantaggio di seguire i percorsi che le persone fanno effettivamente in una città, quindi è possibile vedere come varia la potenza del segnale attraverso questi percorsi.

## .how it works
Il progetto prende forma a partire da un’asta di legno lunga 4 metri sulla quale sono collegati 80 led blu, posti a 5 cm l’uno dall’altro, e da una scheda Arduino che capta il segnale WiFi tramite un lettore RFID e registra l'intensità del segnale come grafico a barre. Il lettore RFID è programmato per scansionare continuamente i tag e inviare un segnale a un led ogni volta che viene rilevato. Attraversando la città di Oslo con l’asta e scattando fotografie a lunga esposizione, si può registrare in tempo reale il segnale WiFi.

## .what if
Se lo strumento fosse potenziato aggiungendo, per esempio, delle luci di colore diverso, si potrebbe pensare ad una infografica che segnala diversi tipi di rete (pubblica, privata, protetta, ecc).
Sarebbe possibile rendere percepibile le reti anche attraverso altri sensi?

